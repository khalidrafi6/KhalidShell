+++
title = 'কম্পিউটার ছাড়াই যেভাবে প্রোগ্রামিং করবেন'
weight = 1
date = '2025-03-01T00:05:03+06:00'
#dateFormat = "2006-01-02" # This value can be configured for per-post date formatting
author = ""
authorTwitter = "" #do not include @
cover = ""
tags = ["পরামর্শ ও কৌশল", "প্রোগ্রামিং"]
keywords = []
description = ""
showFullContent = false
readingTime = false
hideComments = false
+++
অনেকে হয়তো প্রোগ্রামিং শিখতে চান, কিন্তু কম্পিউটার নেই বলে শিখতে পারেন না।  তাদের জন্য সুসংবাদ হচ্ছে, আপনি মোবাইল দিয়েও প্রোগ্রামিং শিখতে পারবেন। চলুন দেখে নিই কীভাবে:

**১. অনলাইন কোড এডিটর ও কম্পাইলার:**

মোবাইলে প্রোগ্রামিং করার সবচেয়ে সহজ উপায় হচ্ছে অনলাইন কোড এডিটর ও কম্পাইলার। আপনার সার্চ ইঞ্জিনে (অথবা AI chatbot এ) __online code editor__ বা __online compiler__ লিখে সার্চ দিলে অনেক অপশন পেয়ে যাবেন, যেমন [CodePen](http://codepen.io/), যেটা একটা Front-end Web Development Environment. এটার সুবিধা হচ্ছে আপনি ব্রাউজার থেকেই কোডিং করতে পারবেন। কোন বাড়তি অ্যাপ ইন্সটল করতে হবে না। আপনার মোবাইল খুব উঁচুমানের না হলেও কাজ চালিয়ে নিতে পারবেন। তবে মোবাইলটাতে অবশ্যই ইন্টারনেট ব্রাউজ করার সুবিধা থাকতে হবে। যদি সার্চ ইঞ্জিনে আপনার প্রোগ্রামিং ল্যাঙ্গুয়েজের জন্য সাপোর্টেড কোড এডিটর বা কম্পাইলার খুঁজে পেতে সমস্যা হয়, তবে উক্ত ল্যাঙ্গুয়েজটির নাম উল্লেখ করে সার্চ করুন। 

**২. কোড এডিটর অ্যাপ:**

ওয়েবভিত্তিক ছাড়াও অ্যান্ড্রয়েডের জন্য অনেক কোড এডিটর অ্যাপ রয়েছে। তবে এক্ষেত্রে, আমার মতে, সবচেয়ে ভাল অপশন হচ্ছে [Termux](https://f-droid.org/en/packages/com.termux/) এর মধ্যে [Neovim](http://neovim.io/) ব্যবহার করা। তবে এই কোড এডিটর শিখতে একটু সময় লাগে। কিন্তু রপ্ত করতে পারলে এটা অনেক শক্তিশালী। ব্যবহারের সুবিধার জন্য আপনি আলাদা কীবোর্ড কিনে নিতে পারেন। মোবাইলে USB OTG ব্যবহার করে চালাবেন। Neovim ছাড়া সাধারণভাবে প্রোগ্রামিংয়ের কাজে কীবোর্ড সুবিধা দেবে। তবে এছাড়া অনেক কোড এডিটর অ্যাপ আছে প্লে স্টোরে। কিন্তু সেগুলোর বেশিরভাগই __Contains ads__ ট্যাগযুক্ত, তাই আমার পছন্দ হয়নি। তবে [Code Studio](https://play.google.com/store/apps/details?id=com.alif.ide) নামক একটা অ্যাপ পেয়েছি যেটাতে বিজ্ঞাপন নেই। আপনারা চালিয়ে দেখতে পারেন। এছাড়া প্রোগ্রামিং শেখার অ্যাপও আছে, যেমন [Hyperskill](https://play.google.com/store/apps/details?id=org.hyperskill.app.android). এগুলোতে আপনি প্রোগ্রামিং কোর্স করতে পারবেন। এই ধরনের অ্যাপগুলো খুবই আকর্ষণীয় করে তৈরি করা হয় যার ফলে আপনি এগুলোতে স্কিল শিখে মজা পাবেন এবং লেগে থাকতে পারবেন। স্কোরিং, নোটিফিকেশন ইত্যাদি আপনাকে কোডিং শিখতে অনুপ্রেরণা যোগাবে।
