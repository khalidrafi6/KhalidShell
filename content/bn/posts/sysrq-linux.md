+++
title = "যেভাবে SysRq Key ব্যবহার করে লিনাক্সে সিস্টেমের কিছু সমস্যা সামলাবেন"
date = "2025-03-01T00:05:03+06:00"
#dateFormat = "2006-01-02" # This value can be configured for per-post date formatting
author = ""
authorTwitter = "" #do not include @
cover = ""
keywords = ["", ""]
description = ""
showFullContent = false
readingTime = false
hideComments = false
+++
লিনাক্সে **SysRq Key** এর কিছু কমান্ড রয়েছে। এগুলো সিস্টেমে সমস্যা দেখা দিলে তা সামলাতে সাহায্য করে। কার্নেল সবসময় এই কমান্ডগুলোতে রেস্পন্স করে, কম্পিউটারে যে কাজই চলমান থাকুক, এমনকি সম্পূর্ণ হ্যাং হয়ে গেলেও। তবে কার্নেল পুরোপুরি আবদ্ধ হয়ে গেলে ভিন্ন কথা। সিস্টেমে ত্রুটি দেখা দিলে **SysRq** দারুণ কাজে লাগে। যেমন ধরেন আপনার কম্পিউটার হ্যাং হয়ে গেছে এবং কোন ইনপুটেই কাজ হচ্ছে না, তখন **SysRq** ব্যবহার করে কম্পিউটার বন্ধ/রিবুট করতে পারবেন।

আপনার কার্নেল **SysRq** সহকারে কম্পাইল করা থাকলে, `/proc/sys/kernel/sysrq` দ্বারা **SysRq** এর ফাংশনগুলো চালু/বন্ধ করতে পারবেন। `/proc/sys/kernel/sysrq` ফাইলে নিচের মানগুলো থাকতে পারে:

0 - **SysRq** সম্পূর্ণরূপে বন্ধ করে দিবে

1 - **SysRq** এর সকল ফাংশন চালু করবে

\> 1 - অনুমোদিত **SysRq** ফাংশনগুলোর __bitmask__

আপনি নিচের কমান্ডের সাহায্যে ফাইলটিতে মান সেট করতে পারবেন:
```shell
echo "number" > /proc/sys/kernel/sysrq
```

উল্লেখ্য, এই ফাইল শুধুমাত্র কীবোর্ড দিয়ে SysRq ব্যবহারকে নিয়ন্ত্রণ করে। `/proc/sysrq-trigger` ব্যবহার করে আপনি যেকোন কমান্ড ব্যবহার করতে পারবেন, উক্ত ফাইলে সেটা চালু না থাকলেও। 

**SysRq ব্যবহার করতে:**

**• x86 সিস্টেমে:**

`ALT` + `SysRq` +`<command key>`

__**বি. দ্র.:** অনেক কীবোর্ডে SysRq থাকে না। SysRq এর আরেক নাম হচ্ছে Print Screen. উক্ত কী-তে সাধারণত Print Screen উপরে আর SysRq নিচে লেখা থাকে।__

**• যেকোন সিস্টেমে:**

`/proc/sysrq-trigger` ফাইলে একটি ক্যারেক্টার লিখুন:
```shell
echo b > /proc/sysrq-trigger
```

তবে যদি আপনি একাধিক কমান্ড দিতে চান, আগে _ লিখে নিন:
```shell
echo _reisub > /proc/sysrq-trigger
```


**`<command key>` এর তালিকা:**

`b` - ডিস্ক __sync__ বা __mount__ না করেই সিস্টেমকে তৎক্ষণাৎ রিবুট করবে

`c` - সিস্টেমকে ক্র্যাশ করিয়ে ক্র্যাশ ডাম্প সংগ্রহ করবে (যদি সেট-আপ করা থাকে)

`e` - `init` ব্যতীত সকল প্রসেসকে `SIGTERM` পাঠাবে

`f` - __OOM killer__ এর মাধ্যমে অতিরিক্ত মেমোরি ব্যবহারকারী প্রসেসকে __kill__ করবে

`h` - `help` দেখাবে

`i` - `init` ব্যতীত সকল প্রসেসকে `SIGKILL` পাঠাবে

`k` - __Secure Access Key (SAK)__ বর্তমান ভার্চুয়াল কনসোলের সকল প্রোগ্রামকে kill করবে

`o` - কম্পিউটার বন্ধ করে দিবে

`r` - কীবোর্ডের __raw mode__ বন্ধ করে `XLATE` সেট করে

`s` - মাউন্ট করে রাখা সকল ফাইলসিস্টেম __sync__ করার চেষ্টা করবে

`t` - সিস্টেমে চলমান কাজগুলোর তালিকা ও তাদের তথ্য কনসোলে ডাম্প করবে

`u` - মাউন্ট করে রাখা সকল ফাইলসিস্টেম পুনরায় __read-only__ হিসেবে মাউন্ট করার চেষ্টা করবে

`w` - সিস্টেমের যে কাজগুলো uninterruptible (blocked) অবস্থায় আছে, সেগুলোকে ডাম্প করবে

`0-9` - কনসোলের লগের মাত্রা নির্ধারণ করে। এভাবে কার্নেলের কোন বার্তাগুলো কনসোলে দেখাবে তা নিয়ন্ত্রণ করে।

`R` - কার্নেল লগের বার্তাগুলো কনসোলে রিপ্লে করবে

**যে যে কাজে লাগে:**

`r` - __X server__ বা কোন __svgalib__ প্রোগ্রাম ক্র্যাশ করলে কাজে লাগে

`k` - __Secure Access Key (SAK)__ কাজে লাগে যখন আপনি নিশ্চিত করতে চান যে, কনসোলে কোন __Trojan__ চলছে না। কারণ, আপনি লগ-ইন করার সময় __Trojan__ আপনার পাসওয়ার্ড চুরি করতে পারে। এই কমান্ড কনসোলটির সকল প্রোগ্রাম __kill__ করে দিবে। এভাবে আপনি নিশ্চিত করতে পারবেন কনসোলের লগ-ইন অংশটি আসলেই `init` থেকে এসেছে, কোন __Trojan__ থেকে নয়। পাশাপাশি, অনেকে যখন কোন প্রোগ্রাম কনসোল পাল্টাতে দেয় না সেটাকে বন্ধ করতে এটা ব্যবহার করে (যেমন __X__ বা __svgalib__ প্রোগ্রাম)।

`b`, `o` - এগুলো ব্যবহার করা যায় যখন আপনি কম্পিউটার বন্ধ করতে পারছেন না।

`c` - এইটা ব্যবহার করে সিস্টেমকে কৃত্রিমভাবে ক্র্যাশ করিয়ে ক্র্যাশ ডাম্প সংগ্রহ করা যায় (যদি ডাম্প ব্যবস্থাপনা সেট-আপ করা থাকে)।

`s` - __sync__ নিশ্চিত করে যে, আপনার ডাটা ডিস্কে লিখা সম্পন্ন হয়েছে। এটা কাজে লাগে __removable medium__ খোলার পূর্বে বা __rescue shell__ ব্যবহারের পর (যদি সেটাতে সিস্টেম বন্ধ করার অপশন না থাকে)। তবে মনে রাখবেন যে, স্ক্রিনে __"OK"__ আর __"Done"__ আসার আগ পর্যন্ত __sync__ সম্পন্ন হয়নি। 

লগ লেভেল `0-9` কাজে লাগে যখন কার্নেলের অপ্রয়োজনীয় বার্তা কনসোল ভরিয়ে ফেলে। 0 দিয়ে সবচেয়ে জরুরি কার্নেল বার্তাগুলো (`PANIC` আর `OOPS`) বাদে বাকি সব বন্ধ করে দেয়া যায়।

`e`, `i` - এগুলো কাজে লাগে যখন কোন __runaway__ প্রসেস অন্য উপায়ে __kill__ করা যায় না।

`R` -__ Replay logs__ কার্নেল লগের বার্তাগুলো দেখতে কাজে লাগে যখন সিস্টেম হ্যাং হয়ে যায়, কিংবা যখন আপনি __printk__ বাফারে __dmesg__ ব্যবহার করতে পারেন না।

**SysRq Key** এর সম্পর্কে বিস্তারিত জানতে [এই লিংকটি](https://www.kernel.org/doc/html/latest/admin-guide/sysrq.html) দেখুন।

**তথ্যসূত্র:** [The Linux Kernel Documentation](https://www.kernel.org/doc/html/latest/admin-guide/sysrq.html)