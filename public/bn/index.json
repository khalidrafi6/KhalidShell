[{"content":"Cloudflare Pages হল স্ট্যাটিক সাইট হোস্ট করার জন্য একটি চমৎকার সার্ভিস। এটি সাইটের নিরাপত্তা, গতি ও অন্যান্য মানোন্নয়নের জন্য অনেক ফিচার দেয় যা GitHub Pages দেয় না। এছাড়া, আপাতদৃষ্টিতে এটি গোপনীয়তা (প্রাইভেসি) নিশ্চিত করার ক্ষেত্রেও অনেক প্রতিশ্রুতিশীল, কিন্তু আমি সন্দিহান তা ঠিক কতটুকু সত্যি! মনে রাখতে হবে, এটি একটি মার্কিন কোম্পানি। যাইহোক, তা এই লেখার আওতার বাইরে। এই গাইডে আমি আপনার Hugo সাইটটি ডেপ্লয় করার পদ্ধতি নিয়ে আলোচনা করব। মজার ব্যাপার হল, আমিও এই সার্ভিস ব্যবহার করে আমার এই সাইটটি ডেপ্লয় করেছি! ক্লাউডফ্লেয়ার আপনার স্ট্যাটিক সাইটটি Pages এ ডেপ্লয় করার জন্য তিনটি উপায় দিয়েছে। এই লেখায় আমি Git Integration ব্যবহার করে Pages এ সাইট ডেপ্লয় করার পদ্ধতি দেখাব। এক্ষেত্রে আপনি GitHub Pages এর মত আপনার কমিট পুশ করলে তা সাইটে অটোমেটিক আপলোড হয়ে যাবে। যদিও ক্লাউডফ্লেয়ারের ডকুমেন্টেশন এই প্রক্রিয়ার অনেকটাই কভার করে, তবু Hugo সাইটের জন্য কিছু জরুরি তথ্য অনুপস্থিত। তাই আমি আমার অভিজ্ঞতা থেকে সেসব তথ্য শেয়ার করব যা আপনাকে কিছু ঝামেলা থেকে বাঁচাবে।\nচলুন শুরু করা যাক:\nGitHub রেপোজিটরি Pages-এ যুক্ত করুন Cloudflare ড্যাশবোর্ডে লগ ইন করুন। অ্যাকাউন্ট না থাকলে তৈরি করে নিন। সাইডবারে Compute (Workers) এর মধ্যে থেকে Workers \u0026amp; Pages সিলেক্ট করুন। Create বাটনে ক্লিক করুন। তারপর Pages এর মধ্যে Import an existing Git repository অপশনে Get Started ক্লিক করুন। এবার Connect GitHub ক্লিক করুন। আপনার ব্রাউজার GitHub-এ চলে যাবে। তারপর, আপনার অ্যাকাউন্টে লগ ইন করুন। তারপর, GitHub আপনার কাছে জানতে চাইবে Cloudflare Workers and Pages কোথায় ইন্সটল করতে চান। আপনার পার্সোনাল অ্যাকাউন্ট সিলেক্ট করুন। তারপর আপনার পছন্দ অনুসারে এটিকে All repositories বা Only select repositories এ প্রবেশের অনুমতি দিন। আপনি প্রাইভেট বা পাবলিক যেকোন রেপোজিটরি বেছে নিতে পারেন। শেষে Install \u0026amp; Authorize ক্লিক করুন। এখন আবার Cloudflare ড্যাশবোর্ডে ফেরত যাবেন। এবার আপনার Hugo সাইটের GitHub রিপোজিটরি সিলেক্ট করুন। আপনি যখনই এই রিপোতে (git) push করবেন, Cloudflare স্বয়ংক্রিয়ভাবে আপনার সাইট Pages-এ ডেপ্লয় করবে। এবার, Begin setup ক্লিক করুন। তারপর Set up builds and deployments স্ক্রিনে আপনার ডেপ্লয়মেন্ট কাস্টমাইজ করতে পারবেন। বিল্ড ও ডেপ্লয়মেন্ট সেটআপ আপনার পছন্দের Project name সেট করুন। এই নামে একটি pages.dev সাবডোমেইন তৈরি হবে। এবার Production branch সিলেক্ট করুন (সাধারণত main বা master)। এই ব্রাঞ্চে প্রোডাকশন ভার্সন ডেপ্লয় হবে। অন্যান্য ব্রাঞ্চ প্রিভিউ ডেপ্লয়মেন্টের জন্য ব্যবহৃত হবে। Build settings-এ Framework preset হিসেবে Hugo বাছাই করুন। Build command এর জায়গায় hugo লিখুন। Hugo আপনার সাইট public/ ফোল্ডারে প্রকাশ করে। তাই Build output directory হবে public। Cloudflare-এ Hugo-র অনেক পুরনো ভার্সন (v0.118.2) ব্যবহার করা হয়। নতুন ভার্সন চাইলে HUGO_VERSION নামে একটি Environment Variable তৈরি করুন। তারপর Value এর জায়গায় ভার্সন নম্বর (যেমন 0.147.0) সেট করুন। এবার Save \u0026amp; Deploy ক্লিক করুন। Cloudflare আপনার সাইট বিল্ড করা শুরু করবে এবং তাদের গ্লোবাল নেটওয়ার্কে ডেপ্লয় করবে। ব্যস! আপনার সাইট এখন পুরো দুনিয়ার জন্য উন্মুক্ত!! এবার কাস্টম ডোমেইন যোগ করতে চাইলে, Add a custom domain ক্লিক করুন আর পরবর্তী ধাপে যান। আর নাহলে, Continue to project এ ক্লিক করে ড্যাশবোর্ডে যান যেখানে প্রজেক্ট ইনফো, ডেপ্লয়মেন্ট স্ট্যাটাস, প্রোডাকশন URL ইত্যাদি দেখতে পাবেন। আপনার সাইটের অন্যান্য কনফিগারেশনও এখান থেকে করতে পারবেন। কাস্টম ডোমেইন সেটআপ সংশ্লিষ্ট জায়গায় আপনার ডোমেইন নাম লিখুন। নতুন DNS রেকর্ড কনফার্ম করতে Activate domain ক্লিক করুন। এবার একটি মেসেজ দেখতে পাবেন, \u0026ldquo;https://your-domain.com is being set up. It may take up to 48 hours for DNS records to update and for your site to become viewable by visitors.\u0026quot;। DNS আপডেট হতে ৪৮ ঘণ্টা লাগতে পারে। তবে একটু অপেক্ষা করলেই সবুজ মার্ক দেখানোর কথা। তারপর ডোমেইন সচল হবে। সমস্যার সমাধান URL সমস্যা: যদি Pages সাইটে আপনার URL ঠিকঠাক না দেখায়, Hugo কনফিগে baseURL সঠিকভাবে সেট করা আছে কিনা যাচাই করুন। baseURL ঠিক না থাকলে আপনার সাইটটি Production URL এ রিডিরেক্ট করতে পারে অথবা অন্যান্য অস্বাভাবিক সমস্যাও দেখা দিতে পারে। পুরনো Hugo ভার্সন: সাইট ঠিকভাবে দেখাচ্ছে না? Hugo এর অনেক ফিচার কাজ করছে না? Settings \u0026gt; Variables and Secrets থেকে যাচাই করুন আপনি আপনার কাঙ্ক্ষিত Hugo ভার্সন ব্যবহার করছেন কিনা। বিল্ড সমস্যা: Deployments সেকশনে View details \u0026gt; Build Log থেকে বিল্ড লগে দেখুন কি সমস্যা হয়েছে। পাশাপাশি, আপনার সিস্টেমে hugo কমান্ড কাজ করে কিনা নিশ্চিত করুন। আরও জানতে Cloudflare Pages Docs দেখুন।\nকাজটি করতে সমস্যা হচ্ছে? আপনার যেকোন প্রয়োজনে আমার সাহায্য চাইতে পারেন। তাছাড়া আমি পেইড সার্ভিসও দিয়ে থাকি এবং এই কাজটি আপনার জন্য পুরোপুরি করে দিতে পারি! সার্ভিস পেতে আমার সাথে যোগাযোগ করুন।\nপড়ার জন্য ধন্যবাদ। টিউটোরিয়ালটি ভালো লাগলে বন্ধুদের সাথে শেয়ার করতে ভুলবেন না!\n","tags":["Cloudflare Pages","Hugo","হোস্টিং ও ডেপ্লয়মেন্ট","স্ট্যাটিক সাইট","গিটহাব"],"title":"Cloudflare Pages ব্যবহার করে আপনার Hugo সাইট হোস্ট করার নির্দেশিকা","url":"http://localhost:1313/bn/posts/hugo-deploy-cloudflare-pages/"},{"content":"পিডিএফের কিছু কাজ আমাদের সাধারণত দরকার পড়ে যেমন পৃষ্ঠা ভাগ করা, একাধিক পিডিএফ জুড়ে দিয়ে নতুন পিডিএফ বানানো, পৃষ্ঠার ক্রম পরিবর্তন করা ইত্যাদি। যারা নতুন লিনাক্সে এসেছেন, তারা এই কাজগুলো করতে হিমশিম খেতে পারেন। চলুন দেখে নিই, লিনাক্সে এ কাজগুলো কীভাবে করবেন: ০. শুরু করার পূর্বে প্রয়োজনীয় প্যাকেজ PDF Arranger Poppler PDFtk GraphicsMagick ইন্সটল প্রক্রিয়া Debian: sudo apt install pdfarranger poppler-utils pdftk-java graphicsmagick Arch Linux: sudo pacman -S pdfarranger poppler pdftk graphicsmagick ১. পৃষ্ঠা ভাগ করা একটা পিডিএফের পৃষ্ঠাগুলো দুইভাবে ভাগ করা যেতে পারে, লম্বালম্বি আর আনুভূমিক। PDF Arranger এ দুইটাই করতে পারবেন।\nযেভাবে করবেন:\nPDF Arranger এ ফাইল Open করুন\nতারপর যে পৃষ্ঠাগুলো ভাগ করতে চান, সেগুলো সিলেক্ট করুন। রাইট-ক্লিক করলে সিলেক্ট করার অনেক অপশন পেয়ে যাবেন।\nসিলেক্ট করার পর আবার রাইট-ক্লিক করে Split Pages অপশনে যাবেন।\nএখানে দুইটি অপশন পাবেন, Vertical Splits আর Horizontal Splits. লম্বালম্বি কতগুলো ভাগ করতে চান তা লিখবেন Vertical Splits এ। আর আনুভূমিক ভাগের সংখ্যা দিবেন Horizontal Splits এ।\nযদি কেবলমাত্র লম্বালম্বি ভাগ করতে চান, তাহলে Horizontal Splits এ 1 লিখে দিন। যদি কেবলমাত্র আনুভূমিক ভাগ করতে চান, তাহলে Vertical Splits এ 1 লিখে দিন। কাজ শেষ হলে Save (CTRL + S) করে নিন। আর নিজের পছন্দমত জায়গায় ও নামে সেভ করতে চাইলে Save as (CTRL + Shift + S) করতে পারেন।\n২. একাধিক পিডিএফ একত্র করা অনেকসময় আমাদের অনেকগুলো পিডিএফ মিলিয়ে নতুন আরেকটি পিডিএফ তৈরির প্রয়োজন পড়ে। Poppler এর pdfunite কমান্ড ব্যবহার করে সেটা খুব সহজেই করতে পারবেন:\npdfunite first.pdf second.pdf third.pdf output.pdf ৩. পৃষ্ঠা বিচ্ছিন্ন করা পিডিএফ থেকে যদি এক বা একাধিক পৃষ্ঠা বিচ্ছিন্ন করে আলাদা পিডিএফ তৈরির প্রয়োজন পড়ে, তাহলে যেভাবে করবেন:\nপৃষ্ঠা বিচ্ছিন্ন করে আলাদা একটি পিডিএফ তৈরি করতে pdftk infile.pdf cat first-last output outfile.pdf এখানে first এর জায়গায়, যে পৃষ্ঠাগুলো আপনি বিচ্ছিন্ন করতে চান, তার মধ্যে প্রথমটি কততম পৃষ্ঠা তা লিখতে হবে। অর্থাৎ মূল ফাইলে সে পৃষ্ঠাটির সিরিয়াল নাম্বার লিখতে হবে। আর last এর জায়গায় শেষ পৃষ্ঠাটির সিরিয়াল লিখতে হবে।\nপৃষ্ঠা বিচ্ছিন্ন করে প্রত্যেকটি দিয়ে আলাদা পিডিএফ তৈরি করতে pdfseparate -f first -l last infile.pdf outfile-%d.pdf এই কমান্ড দিয়ে first থেকে last পর্যন্ত প্রতিটি পৃষ্ঠার আলাদা পিডিএফ তৈরি করতে পারবেন। আর আপনি যদি কেবলমাত্র একটি পৃষ্ঠা বিচ্ছিন্ন করতে চান, তবে first আর last দুই জায়গাতেই উক্ত পৃষ্ঠার ক্রম লিখুন। এক্ষেত্রে আউটপুট ফাইলে %d না লিখলেও চলবে।\n৪. পৃষ্ঠার ক্রম পরিবর্তন করা PDF Arranger এ খুব সহজেই drag-and-drop করে পিডিএফের পৃষ্ঠাগুলোর ক্রম পরিবর্তন করতে পারবেন। কাঙ্ক্ষিত ফাইলটি খুলে পৃষ্ঠাগুলোতে লেফট-ক্লিক করে ধরে নিয়ে জায়গামত বসিয়ে দিলেই হয়ে যাবে। কাজ শেষে সেভ করতে ভুলবেন না যেন।\n৫. ছবি থেকে পিডিএফ তৈরি কয়েকটি ছবি মিলিয়ে একটি পিডিএফ তৈরির জন্য এই কমান্ড ব্যবহার করুন:\ngm convert 1.jpg 2.jpg 3.jpg out.pdf ৬. পিডিএফকে ছবিতে রূপান্তর প্রত্যেক পৃষ্ঠাকে ছবিতে রূপান্তর করতে pdftoppm -jpeg input.pdf output নির্দিষ্ট একটি পৃষ্ঠাকে ছবিতে রূপান্তর করতে pdftoppm -jpeg -f page -singlefile input.pdf output এই টিউটোরিয়ালে আমরা শিখলাম, লিনাক্সে কীভাবে পিডিএফের সাধারণ কিছু কাজ করা যায়। খেয়াল করলে দেখে থাকবেন, কমান্ড লাইন অনেকক্ষেত্রেই গ্রাফিক্যাল টুলের চেয়ে সহজ ও শক্তিশালী। অতএব, নতুন ইউজারদের প্রতি পরামর্শ - টার্মিনাল ব্যবহারে নিজেদের অভ্যস্ত করে তুলুন। ArchWiki থেকে কিছু তথ্য নেয়া হয়েছে। আরো জানতে এই লিংকটি দেখুন।\n","tags":["লিনাক্স","পিডিএফ"],"title":"পিডিএফের সাধারণ কাজ লিনাক্সে যেভাবে করবেন","url":"http://localhost:1313/bn/posts/common-pdf-tasks-linux/"},{"content":"ফায়ারফক্সে ব্রাউজিং উন্নত করার জন্য অসংখ্য এক্সটেনশন আছে। কিন্তু ভাল ভাল কিছু এক্সটেনশন অ্যান্ড্রয়েডে পাওয়া যায় না। সৌভাগ্যক্রমে, ফায়ারফক্স অ্যান্ড্রয়েডে ডেস্কটপ এক্সটেনশন ইন্সটল করার একটি কৌশল আছে। চলুন দেখে নেই সেটা।\nফায়ারফক্স অ্যান্ড্রয়েডে যেভাবে ডেস্কটপ এক্সটেনশন ইন্সটল করবেন Debug Menu চালু করুন\nআপনার অ্যান্ড্রয়েড ডিভাইসে ফায়ারফক্স খুলুন। Settings \u0026gt; About Firefox যান। ফায়ারফক্স লোগোতে ৭ বার ট্যাপ করে Debug Menu চালু করুন। এক্সটেনশন ডাউনলোড করুন\nফায়ারফক্সে addons.mozilla.org ভিজিট করুন এবং আপনার পছন্দের ডেস্কটপ এক্সটেনশন খুঁজুন। ইন্সটল বাটনের নিচে এখন Download file অপশন দেখতে পাবেন। এটি ট্যাপ করে .xpi ফাইল ডাউনলোড করুন। এক্সটেনশন ইন্সটল করুন\nSettings-এ ফিরে যান। আপনি একটি নতুন অপশন পাবেন: Install extensions from file ডাউনলোডকৃত .xpi ফাইল সিলেক্ট করে এক্সটেনশন ইন্সটল করুন। যাচাই করুন\nইন্সটলের পর, এক্সটেনশন মেনু চেক করে নিশ্চিত করুন যে এক্সটেনশনটি চালু আছে। গুরুত্বপূর্ণ নোট কম্প্যাটিবিলিটি ইস্যু: কিছু ডেস্কটপ এক্সটেনশন অ্যান্ড্রয়েডে সঠিকভাবে কাজ নাও করতে পারে, কারণ সেগুলো মোবাইলের জন্য অপটিমাইজড নয়। পারফরমেন্স প্রভাব: ডেস্কটপের জন্য ডিজাইন করা এক্সটেনশনগুলো আপনার ব্রাউজার স্লো করতে পারে বা ব্যাটারি লাইফ কমিয়ে দিতে পারে। অফিসিয়াল সাপোর্ট রিকোয়েস্ট: যদি কোনো এক্সটেনশন কাজ না করে, ডেভেলপারের সাথে যোগাযোগ করে অ্যান্ড্রয়েড ভার্সন তৈরির অনুরোধ করে দেখতে পারেন। এই ধাপগুলো অনুসরণ করে আপনি ফায়ারফক্স অ্যান্ড্রয়েডে আপনার পছন্দের ডেস্কটপ এক্সটেনশন ব্যবহার করতে পারবেন। শুভ ব্রাউজিং!\n","tags":["পরামর্শ ও কৌশল","ব্রাউজার","ফায়ারফক্স","অ্যান্ড্রয়েড"],"title":"ফায়ারফক্স অ্যান্ড্রয়েডে ডেস্কটপ এক্সটেনশন ইন্সটল করার কৌশল","url":"http://localhost:1313/bn/posts/firefox-android-desktop-extensions/"},{"content":"লিনাক্স হ্যাং হয়ে গেলে SysRq কমান্ডগুলো খুব কাজে লাগে। কম্পিউটার যে অবস্থাতেই থাকুক না কেন কার্নেল সবসময় এই কমান্ডগুলোতে সাড়া দেয়। তবে কার্নেল নিজেই সম্পূর্ণ লক হয়ে গেলে ভিন্ন কথা। সিস্টেমে সমস্যা দেখা দিলে SysRq ফিচার অত্যন্ত উপকারী। উদাহরণস্বরূপ, আপনার লিনাক্স হ্যাং হয়ে গেলে এবং কোন ইনপুটেই সাড়া না দিলে, SysRq কমান্ড ব্যবহার করে কম্পিউটার বন্ধ বা রিবুট করতে পারবেন।\nSysRq কিভাবে চালু করবেন আপনার কার্নেল SysRq সাপোর্ট সহ কম্পাইল করা থাকলে, /proc/sys/kernel/sysrq এর মাধ্যমে এটির ফাংশনগুলো চালু/বন্ধ করতে পারবেন। /proc/sys/kernel/sysrq ফাইলে নিচের মানগুলো থাকতে পারে:\n0 - SysRq সম্পূর্ণরূপে বন্ধ করে দেয়\n1 - SysRq এর সকল ফাংশন চালু করে\n\u0026gt; 1 - অনুমোদিত SysRq ফাংশনগুলোর bitmask\nআপনি নিচের কমান্ড দিয়ে ফাইলটিতে মান সেট করতে পারেন:\necho NUMBER \u0026gt; /proc/sys/kernel/sysrq মনে রাখবেন, এই ফাইল শুধুমাত্র কীবোর্ড দিয়ে SysRq ব্যবহার কন্ট্রোল করে। /proc/sysrq-trigger ব্যবহার করে আপনি যেকোন কমান্ড ব্যবহার করতে পারবেন, এমনকি যদি তা উক্ত ফাইলে চালু না থাকে।\nSysRq কিভাবে ব্যবহার করবেন x86 সিস্টেমে ALT + SysRq +\u0026lt;command key\u0026gt;\nবি. দ্র.: অনেক কীবোর্ডে আলাদা SysRq কী নেই। SysRq সাধারণত Print Screen কী-এর সাথে শেয়ার করা থাকে, যেখানে \u0026ldquo;Print Screen\u0026rdquo; উপরে এবং \u0026ldquo;SysRq\u0026rdquo; নিচে লেখা থাকে।\nযেকোন সিস্টেমে /proc/sysrq-trigger ফাইলে একটি \u0026lt;command key\u0026gt; লিখুন। উদাহরণ:\necho b \u0026gt; /proc/sysrq-trigger আপনি যদি একাধিক কমান্ড একসাথে দিতে চান, তাহলে আগে _ ব্যবহার করুন:\necho _reisub \u0026gt; /proc/sysrq-trigger SysRq এর \u0026lt;command key\u0026gt; গুলোর তালিকা b - ডিস্ক sync বা mount না করেই সিস্টেমকে তৎক্ষণাৎ রিবুট করবে\nc - সিস্টেমকে ক্র্যাশ করিয়ে ক্র্যাশ ডাম্প সংগ্রহ করবে (যদি সেট-আপ করা থাকে)\ne - init ব্যতীত সকল প্রসেসকে SIGTERM পাঠাবে\nf - OOM killer এর মাধ্যমে অতিরিক্ত মেমোরি ব্যবহারকারী প্রসেসকে kill করবে\nh - help দেখাবে\ni - init ব্যতীত সকল প্রসেসকে SIGKILL পাঠাবে\nk - Secure Access Key (SAK) বর্তমান ভার্চুয়াল কনসোলের সকল প্রোগ্রামকে kill করবে\no - কম্পিউটার বন্ধ করে দিবে\nr - কীবোর্ডের raw mode বন্ধ করে XLATE সেট করে\ns - মাউন্ট করে রাখা সকল ফাইলসিস্টেম sync করার চেষ্টা করবে\nt - সিস্টেমে চলমান কাজগুলোর তালিকা ও তাদের তথ্য কনসোলে ডাম্প করবে\nu - মাউন্ট করে রাখা সকল ফাইলসিস্টেম পুনরায় read-only হিসেবে মাউন্ট করার চেষ্টা করবে\nw - সিস্টেমের যে কাজগুলো uninterruptible (blocked) অবস্থায় আছে, সেগুলোকে ডাম্প করবে\n0-9 - কনসোলের লগের মাত্রা নির্ধারণ করে। এভাবে কার্নেলের কোন বার্তাগুলো কনসোলে দেখাবে তা নিয়ন্ত্রণ করে।\nR - কার্নেল লগের বার্তাগুলো কনসোলে রিপ্লে করবে\nযে যে কাজে লাগে r - X server বা কোন svgalib প্রোগ্রাম ক্র্যাশ করলে কাজে লাগে\nk - Secure Access Key (SAK) কাজে লাগে যখন আপনি নিশ্চিত করতে চান যে, কনসোলে কোন Trojan চলছে না। কারণ আপনি লগ-ইন করার সময় Trojan আপনার পাসওয়ার্ড চুরি করতে পারে। এই কমান্ড কনসোলটির সকল প্রোগ্রাম kill করে দিবে। এভাবে আপনি নিশ্চিত করতে পারবেন কনসোলের লগ-ইন অংশটি আসলেই init থেকে এসেছে, কোন Trojan থেকে নয়। পাশাপাশি, অনেকে যখন কোন প্রোগ্রাম কনসোল পাল্টাতে দেয় না সেটাকে বন্ধ করতে এটা ব্যবহার করে (যেমন X বা svgalib প্রোগ্রাম)।\nb, o - এগুলো ব্যবহার করা যায় যখন আপনি কম্পিউটার বন্ধ করতে পারছেন না।\nc - এইটা ব্যবহার করে সিস্টেমকে কৃত্রিমভাবে ক্র্যাশ করিয়ে ক্র্যাশ ডাম্প সংগ্রহ করা যায় (যদি ডাম্প ব্যবস্থাপনা সেট-আপ করা থাকে)।\ns - sync নিশ্চিত করে যে, আপনার ডাটা ডিস্কে লিখা সম্পন্ন হয়েছে। এটা কাজে লাগে removable medium খোলার পূর্বে বা rescue shell ব্যবহারের পর (যদি সেটাতে সিস্টেম বন্ধ করার অপশন না থাকে)। তবে মনে রাখবেন যে, স্ক্রিনে \u0026ldquo;OK\u0026rdquo; আর \u0026ldquo;Done\u0026rdquo; আসার আগ পর্যন্ত sync সম্পন্ন হয়নি।\nলগ লেভেল 0-9 কাজে লাগে যখন কার্নেলের অপ্রয়োজনীয় বার্তা কনসোল ভরিয়ে ফেলে। 0 দিয়ে সবচেয়ে জরুরি কার্নেল বার্তাগুলো (PANIC আর OOPS) বাদে বাকি সব বন্ধ করে দেয়া যায়।\ne, i - এগুলো কাজে লাগে যখন কোন runaway প্রসেস অন্য উপায়ে kill করা যায় না।\nR - এটা কার্নেল লগের বার্তাগুলো দেখতে কাজে লাগে যখন সিস্টেম হ্যাং হয়ে যায়, কিংবা যখন আপনি printk বাফারে dmesg ব্যবহার করতে পারেন না।\nSysRq Key সম্পর্কে বিস্তারিত জানতে এই লিংক ভিজিট করুন।\nতথ্যসূত্র: The Linux Kernel Documentation\n","tags":["লিনাক্স","সমস্যার সমাধান"],"title":"লিনাক্স হ্যাং হয়ে গেছে? SysRq কমান্ড দিয়ে যেভাবে সিস্টেমের সমস্যাগুলো সুন্দরভাবে সামলাবেন","url":"http://localhost:1313/bn/posts/sysrq-linux/"},{"content":"অনেকেই হয়তো প্রোগ্রামিং শিখতে চান, কিন্তু কম্পিউটার নেই বলে শিখতে পারেন না। তাদের জন্য সুসংবাদ হচ্ছে, আপনি মোবাইল দিয়েও প্রোগ্রামিং শিখতে পারবেন। চলুন দেখে নিই কম্পিউটার ছাড়া শুধুমাত্র হাতের মোবাইল দিয়েই কীভাবে প্রোগ্রামিং করবেন :\n১. অনলাইন কোড এডিটর ও কম্পাইলার মোবাইলে প্রোগ্রামিং করার সবচেয়ে সহজ উপায় হচ্ছে অনলাইন কোড এডিটর ও কম্পাইলার। আপনার সার্চ ইঞ্জিনে (অথবা AI chatbot এ) online code editor বা online compiler লিখে সার্চ দিলে অনেক অপশন পেয়ে যাবেন, যেমন CodePen, যেটা একটা Front-end Web Development Environment. এটার সুবিধা হচ্ছে আপনি ব্রাউজার থেকেই কোডিং করতে পারবেন। কোন বাড়তি অ্যাপ ইন্সটল করতে হবে না। আপনার মোবাইল খুব উঁচুমানের না হলেও কাজ চালিয়ে নিতে পারবেন। তবে মোবাইলটাতে অবশ্যই ইন্টারনেট ব্রাউজ করার সুবিধা থাকতে হবে। যদি সার্চ ইঞ্জিনে আপনার প্রোগ্রামিং ল্যাঙ্গুয়েজের জন্য সাপোর্টেড কোড এডিটর বা কম্পাইলার খুঁজে পেতে সমস্যা হয়, তবে উক্ত ল্যাঙ্গুয়েজটির নাম উল্লেখ করে সার্চ করুন।\n২. কোড এডিটর অ্যাপ ওয়েবভিত্তিক ছাড়াও অ্যান্ড্রয়েডের জন্য অনেক কোড এডিটর অ্যাপ রয়েছে। তবে এক্ষেত্রে, আমার মতে, সবচেয়ে ভাল অপশনগুলো হচ্ছে:\nEmacs Neovim দুইটা এডিটরেরই কম্পিউটার ভার্সন আছে। অতএব, একই এডিটর সব জায়গায় ব্যবহার করতে পারবেন। Emacs তুলনামূলক সহজ। তবে, Neovim শিখতে একটু সময় লাগে। কিন্তু আপনি রপ্ত করতে পারলে এটা অনেক শক্তিশালী। Neovim চালাতে আপনার Termux প্রয়োজন হবে। দুইটি কোড এডিটরের ক্ষেত্রেই নির্দিষ্ট ওয়েবসাইটে প্রয়োজনীয় নির্দেশনা পাবেন। সাহায্য লাগলে আমাকে বলতে পারেন।\nব্যবহারের সুবিধার জন্য আপনি আলাদা কীবোর্ড কিনে নিতে পারেন। মোবাইলে USB OTG ব্যবহার করে চালাবেন। প্রোগ্রামিংয়ের কাজে কীবোর্ড সুবিধা দেবে। আর না হলে নিচের যেকোন একটা ইন্সটল করে নিতে পারেন:\nUnexpected Keyboard Hacker\u0026rsquo;s Keyboard এগুলো দিয়ে মোবাইলেই কম্পিউটার কীবোর্ড ব্যবহার করতে পারবেন।\nতবে এছাড়া আরও অনেক কোড এডিটর অ্যাপ আছে প্লে স্টোরে। কিন্তু সেগুলোর বেশিরভাগই Contains ads ট্যাগযুক্ত, তাই আমার পছন্দ হয়নি। তবে Code Studio নামক একটা অ্যাপ পেয়েছি যেটাতে বিজ্ঞাপন নেই। আপনারা চালিয়ে দেখতে পারেন।\nএছাড়া প্রোগ্রামিং শেখার অ্যাপও আছে, যেমন Hyperskill। এগুলোতে আপনি প্রোগ্রামিং কোর্স করতে পারবেন। এই ধরনের অ্যাপগুলো খুবই আকর্ষণীয় করে তৈরি করা হয় যার ফলে আপনি এগুলোতে স্কিল শিখে মজা পাবেন এবং লেগে থাকতে পারবেন। স্কোরিং, নোটিফিকেশন ইত্যাদি আপনাকে কোডিং শিখতে অনুপ্রেরণা যোগাবে।\n","tags":["পরামর্শ ও কৌশল","প্রোগ্রামিং"],"title":"কম্পিউটার ছাড়াই যেভাবে প্রোগ্রামিং করবেন","url":"http://localhost:1313/bn/posts/coding-without-computer/"}]