[{"content":"লিনাক্সে SysRq Key এর কিছু কমান্ড রয়েছে। এগুলো সিস্টেমে সমস্যা দেখা দিলে তা সামলাতে সাহায্য করে। কার্নেল সবসময় এই কমান্ডগুলোতে রেস্পন্স করে, কম্পিউটারে যে কাজই চলমান থাকুক, এমনকি সম্পূর্ণ হ্যাং হয়ে গেলেও। তবে কার্নেল পুরোপুরি আবদ্ধ হয়ে গেলে ভিন্ন কথা। সিস্টেমে ত্রুটি দেখা দিলে SysRq দারুণ কাজে লাগে। যেমন ধরেন আপনার কম্পিউটার হ্যাং হয়ে গেছে এবং কোন ইনপুটেই কাজ হচ্ছে না, তখন SysRq ব্যবহার করে কম্পিউটার বন্ধ/রিবুট করতে পারবেন।\nআপনার কার্নেল SysRq সহকারে কম্পাইল করা থাকলে, /proc/sys/kernel/sysrq দ্বারা SysRq এর ফাংশনগুলো চালু/বন্ধ করতে পারবেন। /proc/sys/kernel/sysrq ফাইলে নিচের মানগুলো থাকতে পারে:\n0 - SysRq সম্পূর্ণরূপে বন্ধ করে দিবে\n1 - SysRq এর সকল ফাংশন চালু করবে\n\u0026gt; 1 - অনুমোদিত SysRq ফাংশনগুলোর bitmask\nআপনি নিচের কমান্ডের সাহায্যে ফাইলটিতে মান সেট করতে পারবেন:\necho \u0026#34;number\u0026#34; \u0026gt; /proc/sys/kernel/sysrq উল্লেখ্য, এই ফাইল শুধুমাত্র কীবোর্ড দিয়ে SysRq ব্যবহারকে নিয়ন্ত্রণ করে। /proc/sysrq-trigger ব্যবহার করে আপনি যেকোন কমান্ড ব্যবহার করতে পারবেন, উক্ত ফাইলে সেটা চালু না থাকলেও।\nSysRq ব্যবহার করতে:\n• x86 সিস্টেমে:\nALT + SysRq +\u0026lt;command key\u0026gt;\nবি. দ্র.: অনেক কীবোর্ডে SysRq থাকে না। SysRq এর আরেক নাম হচ্ছে Print Screen. উক্ত কী-তে সাধারণত Print Screen উপরে আর SysRq নিচে লেখা থাকে।\n• যেকোন সিস্টেমে:\n/proc/sysrq-trigger ফাইলে একটি ক্যারেক্টার লিখুন:\necho b \u0026gt; /proc/sysrq-trigger তবে যদি আপনি একাধিক কমান্ড দিতে চান, আগে _ লিখে নিন:\necho _reisub \u0026gt; /proc/sysrq-trigger \u0026lt;command key\u0026gt; এর তালিকা:\nb - ডিস্ক sync বা mount না করেই সিস্টেমকে তৎক্ষণাৎ রিবুট করবে\nc - সিস্টেমকে ক্র্যাশ করিয়ে ক্র্যাশ ডাম্প সংগ্রহ করবে (যদি সেট-আপ করা থাকে)\ne - init ব্যতীত সকল প্রসেসকে SIGTERM পাঠাবে\nf - OOM killer এর মাধ্যমে অতিরিক্ত মেমোরি ব্যবহারকারী প্রসেসকে kill করবে\nh - help দেখাবে\ni - init ব্যতীত সকল প্রসেসকে SIGKILL পাঠাবে\nk - Secure Access Key (SAK) বর্তমান ভার্চুয়াল কনসোলের সকল প্রোগ্রামকে kill করবে\no - কম্পিউটার বন্ধ করে দিবে\nr - কীবোর্ডের raw mode বন্ধ করে XLATE সেট করে\ns - মাউন্ট করে রাখা সকল ফাইলসিস্টেম sync করার চেষ্টা করবে\nt - সিস্টেমে চলমান কাজগুলোর তালিকা ও তাদের তথ্য কনসোলে ডাম্প করবে\nu - মাউন্ট করে রাখা সকল ফাইলসিস্টেম পুনরায় read-only হিসেবে মাউন্ট করার চেষ্টা করবে\nw - সিস্টেমের যে কাজগুলো uninterruptible (blocked) অবস্থায় আছে, সেগুলোকে ডাম্প করবে\n0-9 - কনসোলের লগের মাত্রা নির্ধারণ করে। এভাবে কার্নেলের কোন বার্তাগুলো কনসোলে দেখাবে তা নিয়ন্ত্রণ করে।\nR - কার্নেল লগের বার্তাগুলো কনসোলে রিপ্লে করবে\nযে যে কাজে লাগে:\nr - X server বা কোন svgalib প্রোগ্রাম ক্র্যাশ করলে কাজে লাগে\nk - Secure Access Key (SAK) কাজে লাগে যখন আপনি নিশ্চিত করতে চান যে, কনসোলে কোন Trojan চলছে না। কারণ, আপনি লগ-ইন করার সময় Trojan আপনার পাসওয়ার্ড চুরি করতে পারে। এই কমান্ড কনসোলটির সকল প্রোগ্রাম kill করে দিবে। এভাবে আপনি নিশ্চিত করতে পারবেন কনসোলের লগ-ইন অংশটি আসলেই init থেকে এসেছে, কোন Trojan থেকে নয়। পাশাপাশি, অনেকে যখন কোন প্রোগ্রাম কনসোল পাল্টাতে দেয় না সেটাকে বন্ধ করতে এটা ব্যবহার করে (যেমন X বা svgalib প্রোগ্রাম)।\nb, o - এগুলো ব্যবহার করা যায় যখন আপনি কম্পিউটার বন্ধ করতে পারছেন না।\nc - এইটা ব্যবহার করে সিস্টেমকে কৃত্রিমভাবে ক্র্যাশ করিয়ে ক্র্যাশ ডাম্প সংগ্রহ করা যায় (যদি ডাম্প ব্যবস্থাপনা সেট-আপ করা থাকে)।\ns - sync নিশ্চিত করে যে, আপনার ডাটা ডিস্কে লিখা সম্পন্ন হয়েছে। এটা কাজে লাগে removable medium খোলার পূর্বে বা rescue shell ব্যবহারের পর (যদি সেটাতে সিস্টেম বন্ধ করার অপশন না থাকে)। তবে মনে রাখবেন যে, স্ক্রিনে \u0026ldquo;OK\u0026rdquo; আর \u0026ldquo;Done\u0026rdquo; আসার আগ পর্যন্ত sync সম্পন্ন হয়নি।\nলগ লেভেল 0-9 কাজে লাগে যখন কার্নেলের অপ্রয়োজনীয় বার্তা কনসোল ভরিয়ে ফেলে। 0 দিয়ে সবচেয়ে জরুরি কার্নেল বার্তাগুলো (PANIC আর OOPS) বাদে বাকি সব বন্ধ করে দেয়া যায়।\ne, i - এগুলো কাজে লাগে যখন কোন runaway প্রসেস অন্য উপায়ে kill করা যায় না।\nR -__ Replay logs__ কার্নেল লগের বার্তাগুলো দেখতে কাজে লাগে যখন সিস্টেম হ্যাং হয়ে যায়, কিংবা যখন আপনি printk বাফারে dmesg ব্যবহার করতে পারেন না।\nSysRq Key এর সম্পর্কে বিস্তারিত জানতে এই লিংকটি দেখুন।\nতথ্যসূত্র: The Linux Kernel Documentation\n","tags":["লিনাক্স","সমস্যার সমাধান"],"title":"যেভাবে SysRq Key ব্যবহার করে লিনাক্সে সিস্টেমের সমস্যা সামলাবেন","url":"http://localhost:1313/bn/posts/sysrq-linux/"},{"content":"অনেকে হয়তো প্রোগ্রামিং শিখতে চান, কিন্তু কম্পিউটার নেই বলে শিখতে পারেন না। তাদের জন্য সুসংবাদ হচ্ছে, আপনি মোবাইল দিয়েও প্রোগ্রামিং শিখতে পারবেন। চলুন দেখে নিই কীভাবে:\n১. অনলাইন কোড এডিটর ও কম্পাইলার:\nমোবাইলে প্রোগ্রামিং করার সবচেয়ে সহজ উপায় হচ্ছে অনলাইন কোড এডিটর ও কম্পাইলার। আপনার সার্চ ইঞ্জিনে (অথবা AI chatbot এ) online code editor বা online compiler লিখে সার্চ দিলে অনেক অপশন পেয়ে যাবেন, যেমন CodePen, যেটা একটা Front-end Web Development Environment. এটার সুবিধা হচ্ছে আপনি ব্রাউজার থেকেই কোডিং করতে পারবেন। কোন বাড়তি অ্যাপ ইন্সটল করতে হবে না। আপনার মোবাইল খুব উঁচুমানের না হলেও কাজ চালিয়ে নিতে পারবেন। তবে মোবাইলটাতে অবশ্যই ইন্টারনেট ব্রাউজ করার সুবিধা থাকতে হবে। যদি সার্চ ইঞ্জিনে আপনার প্রোগ্রামিং ল্যাঙ্গুয়েজের জন্য সাপোর্টেড কোড এডিটর বা কম্পাইলার খুঁজে পেতে সমস্যা হয়, তবে উক্ত ল্যাঙ্গুয়েজটির নাম উল্লেখ করে সার্চ করুন।\n২. কোড এডিটর অ্যাপ:\nওয়েবভিত্তিক ছাড়াও অ্যান্ড্রয়েডের জন্য অনেক কোড এডিটর অ্যাপ রয়েছে। তবে এক্ষেত্রে, আমার মতে, সবচেয়ে ভাল অপশন হচ্ছে Termux এর মধ্যে Neovim ব্যবহার করা। তবে এই কোড এডিটর শিখতে একটু সময় লাগে। কিন্তু রপ্ত করতে পারলে এটা অনেক শক্তিশালী। ব্যবহারের সুবিধার জন্য আপনি আলাদা কীবোর্ড কিনে নিতে পারেন। মোবাইলে USB OTG ব্যবহার করে চালাবেন। Neovim ছাড়া সাধারণভাবে প্রোগ্রামিংয়ের কাজে কীবোর্ড সুবিধা দেবে। তবে এছাড়া অনেক কোড এডিটর অ্যাপ আছে প্লে স্টোরে। কিন্তু সেগুলোর বেশিরভাগই Contains ads ট্যাগযুক্ত, তাই আমার পছন্দ হয়নি। তবে Code Studio নামক একটা অ্যাপ পেয়েছি যেটাতে বিজ্ঞাপন নেই। আপনারা চালিয়ে দেখতে পারেন। এছাড়া প্রোগ্রামিং শেখার অ্যাপও আছে, যেমন Hyperskill. এগুলোতে আপনি প্রোগ্রামিং কোর্স করতে পারবেন। এই ধরনের অ্যাপগুলো খুবই আকর্ষণীয় করে তৈরি করা হয় যার ফলে আপনি এগুলোতে স্কিল শিখে মজা পাবেন এবং লেগে থাকতে পারবেন। স্কোরিং, নোটিফিকেশন ইত্যাদি আপনাকে কোডিং শিখতে অনুপ্রেরণা যোগাবে।\n","tags":["পরামর্শ ও কৌশল","প্রোগ্রামিং"],"title":"কম্পিউটার ছাড়াই যেভাবে প্রোগ্রামিং করবেন","url":"http://localhost:1313/bn/posts/coding-without-computer/"}]